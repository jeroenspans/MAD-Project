# Template Minor Project Opdracht (v0.1)

## Korte opdrachtomschrijving:
De HAN moet elk jaar nieuwe studenten werven. Hierbij moet de HAN direct concurreren met andere hogescholen waar het bijvoorbeeld gaat om studierichtingen maar ook technologieën waar studenten mee te maken krijgen. Het is daarom belangrijk om bijvoorbeeld tijdens open dagen coole projecten te laten zien waarbij cutting-edge technologieën worden tentoongesteld.

Het oplossen van dit probleem is direct van belang voor de HAN en met name de faculteit ICA. Wanneer de HAN projecten kan laten zien met technieken die nieuw en trending zijn zullen potentiële studenten de HAN interessanter vinden.

Door het ontwikkelen van een app die gebruik maakt van AR (Augmented Reality) laat de HAN zien nieuwe technologieën te onderzoeken en toe te passen. Apple heeft met IOS 11 de nieuwe AR-kit vrijgegeven. Deze kit maakt het mogelijk om met IOS devices Augmented Reality toe te passen, een techniek die steeds belangrijker wordt en door grote technologiebedrijven als Apple, Google en Microsoft wordt omarmt. 

Het idee is om een multiplayer zeeslag te maken. Hierbij kunnen twee spelers over het internet tegen elkaar het klassieke spel zeeslag spelen. Een basis voor dit spel is door twee studenten al uitgewerkt. In dit project wordt er een uitbreiding met Augmented Reality gevraagd. Het idee is om het speelveld middels Augemented Reality in de fysieke wereld te plaatsen en interactie mogelijk te maken. Hierbij kan gedacht worden aan:
 - Boten middels een animatie laten zinken wanneer ze geraakt worden. Bij deze animatie zakken ze door de vloer / tafel.
 - Coördinaten die nog niet geraakt zijn worden verhuld in rook
 - 3D spelbord waarbij de speler met zijn device om het speelveld heen kan lopen en het veld vanuit meerdere hoeken kan zien.

Marjo Rodenburg is bij de faculteit ICA verantwoordelijk voor het organiseren van open dagen. Marjo heeft dus de ervaring en kennis als het gaat om werk van ICA studenten te tentoonstellen. Daardoor kan ze als opdrachtgever fungeren door de eisen en wensen aan te leveren die potentiële studenten enthousiast moeten maken.

## Studenten
Een app met augmented reality biedt een mooie kans om Software Development (ICT) en Media Design (CMD) bij elkaar te brengen. ICT studenten kunnen hierbij de technische kant uitwerken, zoals: 
 - Mobiele app ontwikkelen voor IOS 
 - Netwerk communicatie over het internet tussen de twee devices
 - AR-Kit onderzoeken en uitprogrammeren met de 3D modellen die door de CMD studenten worden aangeleverd

De CMD studenten kunnen bij dit project de graphische en UX kant uitwerken:
 - 3D modellen voor AR designen en uitwerken
 - UX uitwerken voor interactie met AR (onderzoeken wat mogelijk is en uitdenken wat gebruiksvriendelijk is)
 - UX uitwerken voor in app menu's met o.a. scherm ontwerpen
 - Game geluiden die bijv. worden afgespeeld als boten worden geraakt bedenken

## Docenten
Jille Treffers zou met zijn ervaring in AR (Hololens) goed kunnen helpen bij dit project.
 
## Opdrachtgevers
Marjo Rodenburg / ICA
